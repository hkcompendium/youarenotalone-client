{
  "id": "78",
  "caseNo": null,
  "incident": "0825荃灣",
  "defendants": [
    {
      "id": "88",
      "name": "祝",
      "age": 21,
      "charges": [
        {
          "id": "107",
          "verdict": "不成立",
          "plea": "否認控罪",
          "charge": "襲擊警務人員，違反《警隊條例》(第232章) 第63條"
        }
      ]
    }
  ],
  "description": null,
  "tags": [
    "0825荃灣"
  ],
  "trialDateFrom": "2020-05-11",
  "trialDateTo": "2020-05-25",
  "trialLength": 4,
  "verdictDate": "2020-07-06",
  "sentenceDate": null,
  "magistrate": "劉綺雲",
  "prosecutionRep": null,
  "defendantRep": null,
  "summary": "控方案情被告在警方防線推進期間，用力推撞警員手持的盾牌使警員倒地，令警員背部受傷。 辯方案情指當時有警員拉被告入防線，使被告與案中警員有身體接觸後失平衡跌低，事件屬於意外。\n",
  "verdict": "罪名不成立",
  "verdictReason": null,
  "sentence": null,
  "sentenceReason": "錄影片段未見被告衝擊防線或推盾，PW1受襲警員23902陳勁翔在盤問後承認無留意被告左手的動作，只是感覺到盾牌被推，而本案其他證人都在盤問下承認無完整目睹警員跌倒的過程。PW2當時在搜查另一市民，PW3當時則與被告相隔10米。因此劉官認為他們的作供，未能協助法庭作出裁決。\n\n辯方的講法可信性甚高。當排除PW2、3的供詞後，本席對控方依賴的PW1證供質素有疑問，難以全盤採納。控方無法舉證至毫無合理疑點，被告罪名不成立。",
  "bailment": "批准",
  "bailmentRemarks": null,
  "bailmentCondition": null,
  "remarks": null,
  "internalRemarks": null,
  "charges": [
    ""
  ],
  "custodyLength": null,
  "appeal": null,
  "appealJudgementUrl": null,
  "bailmentAppeal": null,
  "complaints": null,
  "publicPerception": null,
  "mediaUrls": [],
  "assigneeId": null,
  "editStatus": "reviewed",
  "references": {
    "nodes": [
      {
        "id": "3129",
        "content": "#西九龍裁判法院第五庭\n#劉綺雲裁判官 #裁決\n祝(21) #0825荃灣\n之前審訊 [https://t.me/youarenotalonehk_live/5382]\n\n控罪：襲擊警務人員\n\n罪名不成立\n\n(劉官唔俾公眾紀錄，純記憶，一定有漏)\n--------------------------\n簡短口頭判詞：\n(覆述案情)考慮所有證供證據，辯方不爭議被告與警員有接觸，爭議點在於被告有無動作令警員23902跌倒。辯方指被告係因為被警長PW2拉入封鎖線，失平衡而撞跌警員23902。因未有片段拍到當時被告的左手有無動作，控方依賴各警員證人供詞，指被告用手推跌23902\n\n若PW1警員23902所言屬實，被告用手推開佢，咁佢同被告之間的距離應該會增加。可是，本席從呈堂片段中，並無見到上述情況出現。另外，在呈堂的承認事實錄音謄本中，多次聽到23902講：你撠(kɪk1)我，證人亦承認講過。因此，難以證明被告有推的動作，或有意令警員23902跌倒。情況與證人描述有出入，辯方亦有向PW1確認警員對撠(kɪk1)的理解，與一般人無異。相信若警員23902被推倒，當時應該唔會話被告撠佢。\n\n相反，呈堂影片與辯方的說法較吻合。片段經放大及慢鏡重播後，見到被告右手握住手機，被人捉住右手手腕拉入警方防線之後向前傾，再與警員23902接觸。盤問下在場的控方證人亦確認，當時曾經有警員拉被告入防線\n\n受襲警員PW1盤問後，承認無留意被告左手的動作，只是感覺到盾牌被推。而本案其他證人，都在盤問下承認無完整目睹整個警員跌倒過程，pw2當時更在搜查另一市民，pw3當時則與被告相隔10米。因此本席認為他們的作供，未能協助法庭作出裁決。\n\n本席認為，辯方的講法可信性甚高。當排除PW2,3的供詞後，本席對控方依賴的PW1證供質素有疑問，難以全盤採納。因控方無法舉證至毫無合理疑點，並滿足所有控罪元素，亦無法排除辯方說法的可能性。\n\n本席裁定，被告襲警罪不成立",
        "url": "https://t.me/youarenotalonehk_live/6665",
        "source": "法庭文字直播台",
        "datetime": "2020-07-06T09:45:19.000Z"
      },
      {
        "id": "2410",
        "content": "#西九龍裁判法院第五庭\n#劉綺雲裁判官 #審訊\n祝(21) #0825荃灣\n\n控罪：襲擊警務人員\n\n第一天審訊 [https://t.me/youarenotalonehk_live/4967]\n第二天審訊 [https://t.me/youarenotalonehk_live/5024]\n第三天審訊 [https://t.me/youarenotalonehk_live/5040]\n\n今天續審，控辯雙方作結案陳詞，\n裁判官讀出控辯雙方的陳詞大綱\n---------------------\n辯方總結：\n當時有警員拉被告入防線，導致與案中警員有身體接觸，繼而跌低，事件屬於意外\n----------------------\n裁判官在案件押後期間，曾翻看當日已呈堂片段，並有以下觀察：\n1) 認為片段中，被告左手邊的肉色朦朧部分是1隻手\n\n2) 而下一張截圖一名身穿警察背心，白色T恤，黑手套的人，伸出右手，撘住被告左肩\n\n控辯雙方對裁判官的觀察無異議\n-------------------\n控方總結：\n根據PW1警員PC23902說法，被告蓄意推跌他。雖然跌倒原因有不同可能性，縱使被拉入防線過程中可能會撞倒23902，但有可能同時借勢推跌PW1。兩者雖然無必然因果關係，但可能有關\n\n所以，罪成與否應取決於被告是否有犯罪意圖地蓄意推跌PC23902。若被告當時為了防止自己跌倒，把他的手放到警員的盾牌上，而沒有妄顧PC 23902 的安全。就當時已知的環境情況，被告的行為就不算蓄意\n\n❌取消宵禁申請被拒絕\n以原有條件繼續保釋\n\n本案將於2020年7月6日14:30於西九龍裁判法院宣讀裁決",
        "url": "https://t.me/youarenotalonehk_live/5382",
        "source": "法庭文字直播台",
        "datetime": "2020-05-25T09:55:04.000Z"
      },
      {
        "id": "2231",
        "content": "#西九龍裁判法院第十三庭\n#劉綺雲裁判官 #審訊\n祝(21) #0825荃灣\n\n第一天審訊 [https://t.me/youarenotalonehk_live/4967]\n第二天審訊 [https://t.me/youarenotalonehk_live/5024]\n\n11:03 開庭，今日續審\n\n辯方繼續盤問PW2 49115，盤問方向：\n1) 有無指示21147，被告因襲警罪被捕?\n2) 被帶到警車的原因\n3) 從當時PW2身處位置及現場環境，質疑pw2對被告行為陳述的可靠程度\n\nPW2答：我就拉佢非法集結，有同事同我講返佢係襲警，拎左資料就同21147講返俾佢決定挫被告咩野？辯方追問: 你係咪指示警員用咩控罪起訴？答: 唔係指示佢，即係收到咁既資料，交由佢去決定做咩\n\n交待完就離開交由21147看管，然後就離開，21147有冇作跟進，我就唔知\n----------\n播放片段：從大廈影落眾安街與街市街交界案發情況\nPW2對片段的作供如下：\n1) 認出截圖3至4左上方有店名cocoduck，下面堆人右邊身穿白衫係自已\n2) 同意片段及截圖顯示你所在的位置距離被告人中間隔左10多至20個人\n\n3) 不同意片段00:20至00:36截圖6至12，影到封鎖線前的人群只是在拍片並無衝擊\n\n4) 身後有白衫女子被截查，同伙記一齊，遠啲有封鎖線警員，你身處的位置與被告的位置，你冇可能見到被告 1)衝向警員 2) 雙手放前 3) 聽到被告人大叫\n答：❌不同意\n\n5) 拘捕被告人係因為23902告訴你被告人襲警……答：✅同意\n\n6) 記得23902指住被告，拉佢非法集結直至帶走被告，同事講既時間好短暫，唔只23902話被告人襲警\n----------------\n播放片段3：被告在警車內與49115對話\n\nPW2承認講過：\n1) 我依家拉你非法集結\n2) 唔好郁呀\n3) 上車先、上車先，搵人招呼佢先\n4) 冇人話你撠(kɪk1)佢，依家話你非法集結，知唔知咩係非法集結呀\n\nPW2認為被告講過：\n1) 係佢自己撠親\n2) 我真係無掂到你啲伙記\n-------------\n辯方繼續質問：\n1) 你話23902話俾你知襲警，51、53及55項謄本記錄顯示你誤導被告冇涉嫌襲警？答: 唔同意\n\n2) 1分鐘前你同被告講冇襲警，1分鐘後你話俾21147知係襲警，你仲唔係誤導被告？答: 我同被告講既係基於我目睹的情況，只係話佢聽非法集結，經過詢問其他同事的口供先改為襲警\n\n3) 點解仲要同佢講「冇話你掂伙記」？答：解釋緊點解拉佢非法集結……\n追問: 如果唔係誤導，就只能得出一個結論，根本無見過被告人襲警過程\n-----------\nPW2答: 唔同意，我琴日都係解釋我係睇得唔夠完整\n----------\nPW2在盤問後仍然堅持以下說法：\n1) 23902有同佢講過被告襲警\n2) PW2有同21147交待過，有同僚指稱被告襲警\n3) 無主動調查及錄取證供，所以不必進行警誡\n4) 不同意當時帶走被告，安插控罪\n\nPW2作供完畢\n~~~~~~\n14:35開庭\n\n辯方盤問方向，主要針對當天警員拘捕被告後的程序\n\nPW3作供時聲稱：\n1) 當時拘捕被告係基於49115，在警車內向我提供的資訊，認為資訊可以有條件滿足到控告被告襲警罪的證據\n2) 49115於20:56拘捕被告，帶上警車AM7263裏面，而49115在被告人面前向我講關於被告的襲警案情\n\n辯方律師繼續盤問PW3\n1) 當時你第一句說話係咪宣佈拘捕罪名？有無檢查被告電話？答：當時有做拘捕後嘅程序……追問：即係咩程序？答：即係搜身，唔記得被告話有電話或要求熄機\n\n2) 播放當時錄影片段(只有聲)，證明當時pw3同被告第一次對話，就係：熄手機，所以較早前你話一上車就宣佈拘捕呢個講法，有d唔正確，係咪？答：可以咁講\n\n3) 警誡被捕人，提醒保持緘默權利，你係咪收到上級指示唔需要警誡？答：係，2015年所屬小隊督察講，拘捕就負責拉，警誡交俾CID同事做\n\n4) 有違拘捕後要盡快警誡？答：當時要盡快拘捕犯法人士，然後繼續工作，所以唔進行警誡……追問：得1個人被捕，咁都無時間處理？答：無錯，警誡係好快，但記錄對被告警誡就要好耐\n\n5) 當日唔向被告進行警誡，係因為根本唔係拘捕，同唔同意？答：唔同意，但有補充，無進行警誡係因為當天只負責拘捕，知道值日隊同事會警誡被告，但唔知邊個負責\n\n6) 當日由21:35返荃灣警署，直到23:26交俾值日官處理，中間處理咗咁多文件記錄，咁都仲無時間警誡被告？答：處理呢d文件我都用咗2個鐘，警誡要用更耐時間，而當時仲有其他事要處理\n\n控辯雙方同意\n＊被告於案發翌日11:56被警誡襲警罪\n＊當日無警誡，無指引做法並不尋常\n＊pw3解釋合理，但對證供質素有疑問\n\n裁定表面證供成立，於2020年5月25日14:30於西九龍裁判法院第5庭聽取雙方陳詞\n\nNEXT [https://t.me/youarenotalonehk_live/5382]",
        "url": "https://t.me/youarenotalonehk_live/5040",
        "source": "法庭文字直播台",
        "datetime": "2020-05-13T03:04:18.000Z"
      },
      {
        "id": "2218",
        "content": "#西九龍裁判法院第十三庭\n#劉綺雲裁判官 #審訊\n祝(21) #0825荃灣\n承上庭 [https://t.me/youarenotalonehk_live/4967]，今日續審\n\n控辯雙方對呈堂影片對話謄本的內容無爭議，但要求PW1協助確定說話人物身份\n\n辯方質疑：\n1) 片段中你(pw1)曾經2次指出，你撠(kɪk1)我，如果被人推跌，就唔會講撠喇…答：因為跌倒後會下意識以為有人撠我\n2) 片段證明當時有警員係你隔離講「我好簡單同你講一句，依家拉你非法集結」，但你話唔知當時用咩罪名被拘捕被告？答：因為當時望另一方向，無留意發生咩事……追問：聽唔需要用眼望，咁大聲你都聽唔到？答：無留意\n\n3) 襲擊/推跌你嘅人，你完全唔關心佢用咩罪名被拘捕？答：現場情況混亂，可以事後問，所以當時無理會\n4)同唔同意身為警察應該在限制市民人身自由前，讓涉嫌干犯刑事罪行的人知道罪名係重要？答：同意\n\n5) 點解唔係口供上講佢掂到你頭盔，接觸盾牌？答：因為當時無造成傷害，無必要講……追問：宣誓要講事實全部，而非個人篩選過嘅，你同意嗎？答：同意……再追問：咁可唔可以講，當時根本無掂到，只係靠嚇……答：不同意\n\n6) 與被告唯一身體接觸，就係佢被你d同事拉入防線時掂到你，佢被拉向前，所以你感受到被拉向後？答：唔同意\n\n上午庭完\n------------------\n15:25 開庭\n現傳召拘捕被告的控方第2證人\n(PW2)刑事偵緝警長49115郭俊褀作供\n\nPW2作供時聲稱：\n1) 當晚見到有軍裝警員跌倒，之後拉咗佢面前的人(被告)，係警車上向PTU 21147講發生咗咩事，拉佢非法集結，但當時已經有人話佢襲警(多於1人，且包括23902)，話佢推跌咗23902\n2) 被告案發時大嗌，衝向警員防線，但無留意他手腳的動作\n3) 拘捕被告時，已經知佢有嫌疑犯襲警罪，無用此罪名拘捕，係因為無實質證據證明佢推跌同事，而最有實質證據證明被告非法集結\n-----------\n辯方質疑：\n1) 你有無見到23902跌低？答：有，但唔確定跌嘅原因……追問：咁你見到d咩？答：見到被告鬧人，衝向23902，期間多次叫佢退後但他無理會，有留意被告，但目光有離開……再追問：所以實際上係睇唔到推呢吓動作？答：只見被告頭及上半身，而23902背向我，跌低時被告跟貼23902，所以當時唔肯定，只是從23902口中得知被告「推」呢個行為，而非親眼目睹\n\n2) 你係案發翌日的口供指出，「當時愈來愈噪吵，而且看見被告將PC23902推落地，我立即上前制服被告…」你話你見到㗎喎，咁仲唔算係實質證據？當時仲唔告襲警？答：當時情況混亂，係睇唔到推，口供上指嘅推，係被告用身推，而23902跌緊一半，口供寫得唔夠仔細……追問：作供到依家仲未仔細作供呀？答：見到被告向前衝，手在前面向23902方向，所以話見唔到推跌過程，唔知係蓄意定唔小心\n\n3) 咁你係口供唔咁寫？口供嘅目的唔係盡快將全部事實記錄咩？答：係，我解釋得唔清楚所以有誤解，但意思係一樣……辯：如果咁叫誤解，咁係人都誤解喇！裁判官點頭\n\n4) 上手扣期間，有無講被告推23902？係口供無寫定係無發生？答：無寫……追問：點解唔寫？答：我認為有用嘅就會寫落去，唔寫係因為有其他同事比我更清楚\n\n5) 根據你講法，你睇唔睇到邊個推跌23902？答：唔清楚，當23902話被告推跌佢，佢就肯定23902係被告推跌……追問：咁呢個就係你嘅實質證據？答：係\n----------------\n16:45 休庭，明天10:00於西九龍裁判法院第十三庭續審，期間被告以原有條件保釋\n\nNEXT [https://t.me/youarenotalonehk_live/5040]",
        "url": "https://t.me/youarenotalonehk_live/5024",
        "source": "法庭文字直播台",
        "datetime": "2020-05-12T10:22:35.000Z"
      },
      {
        "id": "2190",
        "content": "#西九龍裁判法院第十三庭\n#劉綺雲裁判官 #審訊\n祝(21) #0825荃灣\n\n控罪：襲擊警務人員 Cap232, PGO 63\n案情及背景 [https://www.thestandnews.com/politics/%E8%A2%AB%E6%8C%87-8-25-%E8%8D%83%E7%81%A3%E6%8E%A8%E8%AD%A6%E7%9B%BE%E5%8F%8A%E6%8B%92%E5%87%BA%E7%A4%BA%E8%BA%AB%E5%88%86%E8%AD%89-%E4%B8%AD%E5%A4%A7%E7%94%9F%E5%92%8C%E5%A5%B3%E7%A4%BE%E5%B7%A5%E5%90%A6%E8%AA%8D%E8%A5%B2%E8%AD%A6%E5%8F%8A%E9%98%BB%E5%B7%AE%E8%BE%A6%E5%B7%A5%E7%BD%AA/]\n(立場新聞 22.OCT.2019)\n-------------\n‍♂️被告不認罪，警誡下保持緘默\n\n控方準備傳召3名警員證人, 包括\"受害人\"pw1警員23902, 拘捕被告的pw2警長49115，pw3 警員21147\n\n辯方準備2位證人，各提供1條片段，另外被告會提供一段自己手機拍攝的片段\n\n雙方承認事實：\n1) 警員醫學報告\n2) 案發地點及涉案人士身份\n3) 對錄影片段的連續性無爭議\n\n主要爭議點：\n1)被告有否衝擊防線？\n2)粗口辱罵警員？\n3)被告是否就本案控罪作拘捕？\n4)警員有否作出口頭警告？\n--------------\nPW1，警員23902陳勁翔，於2016年10月17日入職，2017年4月22日出班，案發時屬於PTU E大隊第4小隊，駐守柴灣警署\n\n當時正參與踏浪者行動，身穿綠色防暴裝束，手持銀色面圓盾，帶備有透明擋風面罩的頭盔。當晚因指揮官稱在二坡坊、楊屋道附近有暴力破壞活動，所以與50名警員到上址進行反罪惡巡邏。在荃灣街市街，看見有過百人聚集，在行人路，車路叫囂，集結。而當晚警員\n分佈在荃灣街市街、北海街、眾安街、荃灣廣場等地\n\nPW1作供時聲稱\n1)被告身軀貼近牠，右手手持手機，左手掌心扶著牠盾牌達2分鐘(手無離開過)，並施力把牠推跌\n2)除警告被告及在場人士要衝擊警方防線外，沒有任何言語交流\n3)警長49115撘住被告膊頭，要求被告入封鎖線內進行截查，被告反抗及揈開警長49115\n4)當天雖然下雨，但行人路有防滑地磚，所以唔會滑到\n5) 當時有人群聚集叫囂：曱甴，老鼠，走喇黑社會，出示委任證。無留意被告有無份叫囂\n--------\n辯方質疑：\n1)當天為何沒有向上級匯報受襲？(答：以為在場馮警長已知悉……追問：你又知佢知？答:唔記得)\n2)呈上當天片段，證實雙方接觸時間只有4秒，點數到係2分鐘？(答:當時正執行職務，對時間敏感度不足，計錯實際時間，但不同意與被告無身體接觸)\n3) 心口挨近盾牌，揈開警長手等重要的具體細節沒有在記憶猶新時記錄於當時(17:00, 26.Aug.2019)的證人供詞內，反而用「男子有反抗」輕輕帶過\n4) 在盤問下，證人原先肯定的細節有動搖(被告左手沒有離開盾牌，右手手持手機…後來改口說當時注視人群中央, 無留意被告仔細行為)\n5) 被告拍攝的片段，顯示pw1與被告有言語上交流，且被捕時有警員喊出：依家告你非法集結(而非襲警)\n\n部份細節暫不公開，以免影響審訊\n\n審訊待續，預計進行3天審訊……\n明天10:30於西九龍裁判法院第十三庭續審，期間被告以原有條件保釋\n\nNEXT [https://t.me/youarenotalonehk_live/5024]",
        "url": "https://t.me/youarenotalonehk_live/4967",
        "source": "法庭文字直播台",
        "datetime": "2020-05-11T09:24:08.000Z"
      }
    ]
  }
}